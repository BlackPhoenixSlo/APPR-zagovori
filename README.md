# Zagovori APPR

Seznami dokončanih projektov: [2014/15](2014-15/) \| [2015/16](2015-16/) \| [2017](2017/) \| [2017/18](2017-18/)

Tukaj zbiramo delujoče različice vaših projektov, ki jih boste predstavili v zadnjem tednu semestra, kasneje pa tudi zagovorili na izpitu.

V vsaki mapi so povezave na delujoče različice vaših projektov. Sami lahko delate naprej, morda daste na GitHub kakšno ne povsem delujočo vmesno različico. Če pa želite, da posodobim povezavo, odprite [zadevo](https://github.com/jaanos/APPR-zagovori/issues) na tem repozitoriju, v katerem navedete šifro commita. Z različicami, na katere kaže ta repozitorij, bodo namreč generirana poročila, s katerimi boste predstavljali svoje projekte.

## Kako vem, na katero različico mojega projekta kaže povezava?

Vsak git commit ima svojo edinstveno šifro - zgostitev SHA-1. V polni obliki gre za 160-bitno število, ki je navadno predstavljeno kot 40-mestno šestnajstiško število. Pogosto je to število skrajšano na prvih 10 ali 7 mest, ki navadno zadostujejo za identifikacijo commita.

Pri vsaki povezavi je tako izpisana 7-mestna šifra commita. Če jo kliknete, boste prišli na stanje repozitorija pri tem commitu. Zgoraj desno od datotek je pri _latest commit_ prav tako napisana tudi 7-mestna šifra tega commita. V isti vrstici imate tudi izpisano, koliko časa nazaj je bil ta commit opravljen. S klikom na _latest commit_ pridete na seznam sprememb v zadnjem commitu, zgoraj desno pa je izpisana tudi celotna 40-mestna šifra commita.

Na zadnjo različico vašega projekta greste tako, da pri izbiri _Branch_ (nad seznamom datotek levo) izberete **master**. Sedaj bo na istih mestih izpisana šifra zadnjega commita. Če se ta ujema s prejšnjo, potem povezava kaže na zadnjo različico projekta. 

Če bi želeli posodobiti povezavo, na tem repozitoriju odprite zadevo in v njem navedite številko commita, ki bi jo radi vključili. Jaz si ga bom naložil, in če vse deluje, tudi posodobil povezavo. Vi lahko medtem nemoteno delate, brez skrbi, da bi kaj pokvarili. Šifro commita navedite v obliki
```
jaanos/APPR-2017-18@7924fe7c1a272982a47387b96451ade62113c3ef
```
Najprej torej navedite svoje uporabniško ime, nato za `/` ime svojega repozitorija, nazadnje pa za `@` še vsaj prvih sedem števk šifre commita. GitHub vam bo avtomatsko pretvoril tak niz v povezavo na vaš commit (to lahko preverite, če kliknete na _View_, da vidite, kako vaša zadeva izgleda).

## Zakaj ni povezave do mojega projekta?

Če povezave do vašega projekta še ni v tem repozitoriju, je razlog vsaj eden od naslednjih:

- Niste dosegli 3. faze projekta.
- Program ne deluje.
- Poročila ne prevede.
 
Da boste pripravljeni na predstavitev, torej poskrbite, da so vse zgornje točke pokrite. Ko je to urejeno, odprite zadevo z enakimi podatki kot zgoraj, pa bom preveril in dodal vaš projekt.
